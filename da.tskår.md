T-skåren viser, hvor dine svar ligger sammenlignet med andre, der har taget testen.

- Gennemsnittet er 50
- De fleste ligger mellem 40 og 60
- Hver 10 point svarer omtrent til én standardafvigelse

I denne test betyder:

- Højere T-skår: dine svar ligner i ringe grad de reguleringsvanskeligheder, man ofte ser ved ADHD
- Lavere T-skår: dine svar ligner i højere grad sådanne vanskeligheder

T-skåren er ikke en diagnose, men et statistisk mål for, hvor typiske dine svar er sammenlignet med et udvalg af andre.

Det er fuldt muligt at have en lav T-skår uden at have ADHD og en høj T-skår med ADHD.

Testen siger ikke noget sikkert om ADHD, men kun om i hvilken grad dine svar ligner eller ikke ligner mønstre, man ofte ser ved ADHD. Mange kan have reguleringsvanskeligheder af forskellige årsager, og mange med ADHD fungerer godt på flere livsområder.
